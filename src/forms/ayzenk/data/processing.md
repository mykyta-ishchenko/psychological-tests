За співвідношенням показників екстраверсії та нейротизму визначається тип, до якого можна віднести досліджуваного.

Існує 32 типи, які відрізняються співвідношенням показників.

##### **Тип №1** (Е: 0-4; Н: 0-4)
_Характерологічні прояви:_
Безтурботний, мирний, незворушний. В групі скромний. Не нав’язує дружбу, але і не відмовляється, якщо запропонують. Схильний до впертості, якщо відчуває свою правоту. Не часто сміється. Мовлення спокійне. Терплячий. Холоднокровний.

##### **Тип №2** (Е: 20-24; Н: 0-4)
_Характерологічні прояви:_
Радісний, комунікабельний, балакучий. Полюбляє бути в центрі уваги. Оптиміст, вірить в успіх. Поверхневий. Легко вибачає образи, перетворює конфлікти на жарт. Вразливий, любить новизну. Користується всезагальною симпатією. Однак поверхневий та безтурботний. Примхливий. Артистичний. Не вміє досягати результату (захоплюється але швидко втрачає запал).

##### **Тип №3** (Е: 20-24; Н: 20-24)
_Характерологічні прояви:_
Активний, має добре розвинені бійцівські якості. Глузливий. Прагне спілкуватися з усіма «на рівних». Дуже честолюбний. У разі незгоди з позицією більш старшого приймає активно протилежну позицію. Не витримує байдужості до себе.

##### **Тип №4** (Е: 0-4; Н: 20-24)
_Характерологічні прояви:_
Тип неспокійний, насторожений, невпевнений в собі. Шукає опіку. Некомунікабельний, тому має зміщені оцінки та самооцінки. Дуже вразливий. Адаптація проходить довго, тому дії уповільнені. Не любить активний спосіб життя. Споглядач. Часто схильний до філософії. Легко драматизує ситуацію.

##### **Тип №5** (Е: 0-4; Н: 4-8.)
_Характерологічні прояви:_
Споглядач, спокійний. Має низький рівень зацікавленості в реальному житті, а відтак і низькі досягнення. Спрямований н внутрішні вигадані або вичитані колізії. Слухняно- байдужий.

##### **Тип №6** (Е: 0-4; Н: 16-20)
_Характерологічні прояви:_
Стриманий, боязкий, чуттєвий, соромиться в незнайомій ситуації. Невпевнений, мрійливий. Любить пофілософствувати, не любить скупчення людей. Має схильність до сумнівів. Мало вірить у свої сили. В цілому врівноважений. Не схильний до панікування та драматизації подій. Тривожний. Часто перебуває у нерішучості, схильний до фантазій.

##### **Тип №7** (Е: 0-4; Н: 8-16)
_Характерологічні прояви:_
Людина скромна, активна, спрямована на справу. Справедливий, відданий друг. Дуже хороший, вмілий помічник, непоганий організатор. Сором’язливий. Надає перевагу залишатися непоміченим. Як правило, не входить до компаній. Дружить вдвох. Взаєминам надає великого значення. Іноді буває нудно-моралізуючим.

##### **Тип №8** (Е: 4-8; Н: 0-4)
_Характерологічні прояви:_
Людина спокійна, схильна до спілкування в компаніях. Естетично обдарована. Швидше споглядач, ніж діяч. Врівноважена. Байдужа до успіхів. Полюбляє жити «як усі». У взаємостосунках рівна, але глибоко переживати не вміє. Легко уникає конфліктів.

##### **Тип №9** (Е: 8-16; Н: 0-4)
_Характерологічні прояви:_
Активний, життєрадісний. Комунікабельний. У спілкуванні нерозбірливий. Легко потрапляє до асоціальних угрупувань, внаслідок поганого опору дезорганізуючим умовам. Схильний до новизни, допитливий. Соціальний інтелект розвинений слабко. Не має вміння будувати адекватні оцінки та самооцінки. Часто немає твердих, принципових установок. Енергійний. Довірливий.

##### **Тип №10** (Е: 16-20; Н: 0-4)
_Характерологічні прояви:_
Артистичний. Любить розповідати. Недостатньо наполегливий. Комунікабельний. Неглибокий. Врівноважений.

##### **Тип №11** (Е: 20-24; Н: 4-8)
_Характерологічні прояви:_
Активний, комунікабельний, благородний, честолюбний. Легко погоджується на ризиковані розваги. Не завжди розбірливий в друзях, в засобах досягнення мети. Часто егоїстичний. Привабливий. Має організаторські здібності.

##### **Тип №12** (Е: 20-24; Н: 8-16)
_Характерологічні прояви:_
Легко підкорюється дисципліні. Має почуття власної гідності. Організатор. Схильний до мистецтва, спорту. Активний. Легко закохується. Легко захоплюється людьми та подіями. Вразливий.

##### **Тип №13** (Е: 20-24; Н: 16-20)
_Характерологічні прояви:_
Складний тип. Марнославний. Енергійний. Життєрадісний. Як правило, не має високої духовної спрямованості. Заглиблений у житейські радощі. В житті надає перевагу побутовим потребам. Приклоняється перед престижністю. Всі зусилля прикладає на досягнення успіху, вдачі та користі. Зневажає невдах. Комунікабельний, демонстративний. Жорстко висуває свої вимоги.

##### **Тип №14** (Е: 16-20; Н: 20-24)
_Характерологічні прояви:_
Владний, недовірливий, підозрілий, педантичний. Завжди прагне до першості. Дріб'язковий. Насолоджується перевагою. В'їдливо - жовчний. Схильний до висміювання більш слабких. Деспотичний, мстивий, зневажливий. Швидко втомлюється.

##### **Тип №15** (Е: 8-16; Н: 20-24)
_Характерологічні прояви:_
Завжди незадоволений, буркотливий. Прискіпливий. Дріб’язково- вимогливий. Не схильний до насміхань. Легко ображається через дрібниці. Часто похмурий, дратівливий. Заздрісний. В справах невпевнений. У стосунках – підлеглий. Пасує перед труднощами. У групі, класі тримається осторонь. Злопам’ятний. Друзів не має. Однолітками командує. Голос тихий, різкий.

##### **Тип №16** (Е: 4-8; Н: 20-24)
_Характерологічні прояви:_
Високочутливий тип, недовірливий, таємно-пристрасний, мовчазний, замкнено-образливий. Самолюбивий, незалежний, має критичний розум. Песиміст. Схильний до узагальненого мислення. Часто – невпевнений у собі.

##### **Тип №17** (Е: 16-20; Н: 4-8)
_Характерологічні прояви:_
Дуже емоційний. Захопливий, життєрадісний, комунікабельний, легко закохується. В контактах – нерозбірливий, дружньо налаштований до всіх. Непостійний, наївний, легковажний, ніжний. Користується симпатією оточуючих. Фантазер. Не прагне до лідерства, надаючи перевагу інтимно-дружнім стосункам.

##### **Тип №18** (Е: 4-8; Н: 16-20)
_Характерологічні прояви:_
Емпатійний. Жалісливий, схильний підтримувати слабких, надає перевагу інтимно-дружнім контактам. Настрій частіше спокійно- знижений. Скромний. Сором’язливий. Невпевнений у собі. Споглядач. Легко стає настороженим та підозрілим в несприятливих умовах.

##### **Тип №19** (Е: 4-8; Н: 4-8)
_Характерологічні прояви:_
Спокійний тип, Мовчазний, розсудливий. Уповільнено-діючий, дуже послідовний, самостійний, незалежний, кропіткий. Безпристрасний, скромний, низько- емоційний. Інколи відокремлений від реальності.

##### **Тип №20** (Е: 16-20; Н: 16-20)
_Характерологічні прояви:_
Надто демонстративний, не вміє співпереживати. Емоційно бідний. Любить протиставляти себе колективу. Дуже наполегливий у досягненні значимих для себе цінностей. Престижний. Часто фальшивий. Практичний.

##### **Тип №21** (Е: 12-16; Н: 8-12)
_Характерологічні прояви:_
Дуже енергійний, життєрадісний. «Улюбленець публіки». Прийнято вважати, що підлітки такого типу щасливчики. Дійсно, вони часто дуже здібні, легко вчаться, артистичні, мало втомлюються. Однак наявність цих якостей часто має негативні результати. Підлітки (та молоді люди) з дитинства звикають, що їм все доступно. В результаті чого не вчаться серйозно працювати над досягненням цілі. Легко все кидають, часто переривають дружбу. Поверхневі. Мають досить низький соціальний інтелект.

##### **Тип №22** (Е: 8-12; Н: 8-12)
_Характерологічні прояви:_
Дуже пасивно-байдужий. Впевнений в собі. Стосовно оточуючих дуже вимогливий. Злопам’ятний. Часто проявляє пасивну впертість. Дуже педантичний, дріб’язковий. Розсудливий, холоднокровний. До думки оточуючих ставиться байдуже. Ригідний, надає перевагу звичним справам та монотонності побуту. Інтонація мовлення маловиразна. Малоестетичний.

##### **Тип №23** (Е: 16-20; Н: 8-12)
_Характерологічні прояви:_
Комунікабельний, активний, ініціативний, захоплюваний. При цьому вміє керувати собою. Вміє досягати поставленої мети. Честолюбний. Полюбляє бути лідером та вміє бути організатором. Користується довірою та щирою повагою оточуючих. Характер легкий, естетичний, рівно пожвавлений.

##### **Тип №24** (Е: 12-16; Н: 4-8)
_Характерологічні прояви:_
Активний, врівноважений тип. Енергійний. Середньо - комунікабельний. Прив’язаний до не багатьох друзів. Впорядкований. Вміє ставити перед собою мету та досягати рішень. Не схильний до суперництва. Іноді образливий.

##### **Тип №25** (Е: 8-12; Н: 4-8)
_Характерологічні прояви:_
Активний, інколи вибуховий, інколи безтурботно-веселий. Часто спокійно-байдужий. Ініціативи майже виявляє, діє за вказівками. Пасивний в соціальних контактах. До глибоких емоційних переживань не схильний. Схильний до монотонної копіткої роботи.

##### **Тип №26** (Е: 4-8; Н: 8-12)
_Характерологічні прояви:_
Спокійний, врівноважений, терплячий,  педантичний. Честолюбний. Цілеспрямований. Має тверді  принципи.  Іноді образливий.

##### **Тип №27** (Е: 4-8; Н: 12-16)
_Характерологічні прояви:_
Врівноважено-меланхолійний. Тонко чуттєвий. Прив’язливий; цінує довірливо-інтимні стосунки, спокійний. Цінує почуття гумору. У цілому – оптиміст. Інколи панікує, інколи впадає в депресію. Однак, частіше спокійно-задумливий.

##### **Тип №28** (Е: 8-12; Н: 16-20)
_Характерологічні прояви:_
Меланхолійний, честолюбний, наполегливий, серйозний. Іноді схильний до пригнічено-тривожного настрою. Дружить з малочисельним колом людей. Не образливий, але інколи приймає все близько до серця. Самостійний у рішення стосовно принципових питань, але залежить від близьких в емоційному житті.

##### **Тип №29** (Е: 12-16; Н: 16-20)
_Характерологічні прояви:_
Жорстко вимогливий до оточуючих: впертий, гордий, дуже честолюбний. Енергійний, комунікабельний, настрій частіше бойовий. Невдачі приховує. Любить бути в центрі уваги. Холоднокровний.

##### **Тип №30** (Е: 16-20; Н: 12-16)
_Характерологічні прояви:_
Гордий, прагне бути першим, злопам’ятний. Прагне бути лідером у всьому. Енергійний, наполегливий. Спокійний, обачливий. Любить ризик, незламний у досягненнях. Не позбавлений артистизму, хоча і проявляє сухість.

##### **Тип №31** (Е: 8-12; Н: 12-16)
_Характерологічні прояви:_
Сором’язливий, незаздрісний, прагне самостійності, прив’язливий. Доброзичливий. З близькими людьми виявляє спостережливість, почуття гумору. Схильний до глибоких довірливих стосунків. Уникає ситуацій ризику, небезпеки. Не витримує нав’язаний темп. Інколи схильний до швидких рішень. Часто жалкує з приводу своїх вчинків. У невдачах звинувачує лише себе.

##### **Тип №32** (Е: 12-16; Н: 12-16)
_Характерологічні прояви:_
Честолюбний, невдачі не знижують впевненості у собі. Зарозумілий. Злопам’ятний. Енергійний. Наполегливий. Цілеспрямований. Схильний до конфліктності. Не поступається навіть, якщо неправий. Докорів сумління не відчуває. У спілкуванні не схильний до співпереживання. Цінує лише інформативність. Емоційно обмежений тип.